<!DOCTYPE html>
<html lang="hu">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <link rel="stylesheet" href="css/jatekszabaly.css">
    <title>Szóösvény játékszabály</title>
</head>

<body>
    <div id="game-rules">
        <div id="rulesdiv">
            <br>
            <h1>Szóösvény játékszabály</h1>
            <p>A Szóösvény egy szókirakó játék, amelynek során minden fordulóban kilenc véletlenszerűen kisorsolt
                betű áll a rendelkezésünkre a szóalkotáshoz. Cél, hogy a játék végére a lehető legtöbb pontot gyűjtsük. A
                pontok egyik forrása, a játéktér elfoglalható helyein elhelyezett 1-9 pontos jutalmak. 
                100 pontot ér, ha a játékteret teljes egészében felfedezzük, azaz egyetlen négyzete sem marad elfedve. Az 
                elszórtan található előre beírt betűk bekapcsolásáért darabonként 5 pont jár, ha a játék végére az összeset 
                felhasználjuk, akkor további 50 pontot kapunk. A játéktéren itt-ott különböző, képpel jelölt objektumok is 
                találhatók (ha a kurzort föléjük visszük, vagy érintőkijelzőn rákoppintunk, megjelenik a képviselt szó), 
                ezek felhasználásáért darabonként 10 pont jár, és ráadásul egy újabb forduló is. Ha az összes
                ilyen objektumot sikerül felhasználni, az 100 pontot ér. A kirakott szavakért kapható pontértékeket az 
                újonnan táblára került betűk száma befolyásolja:
            <ul>
                <li>1-4 betű - 0 pont</li>
                <li>5 betű - 5 pont</li>
                <li>6 betű - 10 pont</li>
                <li>7 betű - 15 pont</li>
                <li>8 betű - 20 pont</li>
                <li>9 betű - 25 pont</li>
            </ul> 
            </p>
            <!--<p>Facebook-csoport: <a target=blank href="" style="color: lightskyblue; 
                background-color: white; font-size: 20px"><span style="letter-spacing: 5px"><b> f </b></span></a></p>-->
            <p>Bemutatóvideó: <a target="blank" href=""><img height="150" src="img/szoosveny1.png" alt="bemutató">
                </a></p>
            <h3>Kezelés</h3>
            <p>Két lehetőség áll rendelkezésre a betűk táblára való helyezésére. A tartóról az egér bal oldali gombjának
                lenyomva tartása mellett húzhatjuk őket a tábla kívánt mezőjére, vagy kattinthatunk a táblának arra a
                mezőjére, ahová a
                lerakni kívánt szó első betűjét szánjuk, ekkor abban megjelenik egy nyíl, ami a lerakás irányát jelzi -
                ha újra rákattintunk,
                akkor az irány vízszintesről függőlegesre változik, és viszont -, majd a tartón levő betűkre kattintunk,
                abban a sorrendben,
                ahogyan a szóban követik egymást. Érintőkijelzős eszközökön csak a második lehetőség adott. Az első betű
                négyzetébe koppintunk,
                majd sorban a tartón levő betűkre, ahogyan a szóban követik egymást.
            </p>
            <h3>A játék menete</h3>
            <p>A szótár szándékosan nem
                tartalmazza a durva szavakat. Minden forduló után a pillanatnyi állás automatikus mentése megtörténik
                a saját számítógépünkre. Ha a játék indításakor a program mentett játékot (félbeszakadt játékot) észlel, akkor
                annak folytatását felajánlja.
            </p>
            <p>Az Új játék gombra kattintással kezdeményezhetünk újabb játékot. Ha megkezdett játék során tesszük ezt,
                figyelmeztető üzenetet
                kapunk arról, hogy ha továbblépünk, akkor a korábbi játékot már nem tudjuk folytatni. A Mégse gomb
                használatával visszatérhetünk
                folyamatban levő játékunk folytatásához. Ha nem a korábbi időkorláttal szeretnénk
                játszani, akkor az oldal
                újratöltésével juthatunk vissza a beállítások megváltoztatását lehetővé tevő képernyőre.
            </p>
            <p>Az első kirakott szónak fel kell használnia a tábla bal felső sarkában levő mezőt.</p>
            <p>Az új szónak mindig csatlakoznia kell a már táblán lévőkhöz.</p>
            <p>Minden fordulóban 9 betű áll a rendelkezésünkre, melyből a megadott gondolkodási
                idő alatt kell legalább egyet elhelyeznünk a táblán. A hátralevő idő pillanatnyi állását mind
                számjegyekkel, mind grafikusan, egy folyamatjelző sáv segítségével kijelzi a program.
            </p>
            <p>Ha a fordulóban nem kerül új betű a táblára, azt tétlenségként értékeli a játék. (Ha a tétlen körök száma eléri a hármat, a játék
                véget ér.) Ilyenkor a tartón lévő betűk helyett újakat sorsol a program. Az aktuális forduló számát, és a maximálisan rendelkezésre álló 
                körök számát egy közös kijelzőben "/" jellel elválasztva láthatjuk. 
            </p>
            <p>
                A Keresés gomb használatával győződhetünk meg arról, hogy a szótárban megtalálható-e a szó, amit ki
                szeretnénk rakni. Vörös szín jelzi,
                ha a szó nem érvényes, a szöveg zöldre vált, ha érvényes.
            </p>
            <p>A Szünet gomb használatával a játék megállítható, majd folytatható. A szünet ideje alatt a tábla
                pillanatnyi állása és a
                tartón levő betűk nem láthatóak.
            </p>
            <p>A kihúzott betűk között vannak "*" (dzsóker) karakterek, melyek a táblára kerülésükkor, egy az ábécé
                betűit felsoroló felugróból
                való választással, a kívánt betűre cserélhetőek.
            </p>
            <p>A táblára került, de még nem véglegesített betűk a Vissza gombbal helyezhetők vissza a tartóra. A tartón
                levő betűk sorrendje a Keverés gombbal változtatható meg.
            </p>
            <p>Minden egyes betű táblára kerülésekor a program ellenőrzi, hogy a táblán lévő betűk a szótárban
                megtalálható, érvényes szavakat alkotnak-e.
                Ha igen, akkor a frissen táblára került betűk színe sárgára változik. Ha a pillanatnyilag táblán lévő új
                betűk érvényes szavakat alkotnak,
                akkor egy kis zöld körben megjelenő számérték jelzi az elérhető pontszámot.
            </p>
            <p>A táblára rakott betűk véglegesítése a Kész gombbal történik, ekkor az összes újonnan keletkezett szó
                érvényességének ellenőrzése
                megtörténik a beépített szótár alapján. Ha valamelyik szó nem szerepel a szótárban, akkor egy felugró
                üzenet figyelmeztet erre.
                A Rendben gomb megnyomása után újra próbálkozhatunk a szóalkotással.
            </p>
            <p>A játék végén a Részletek gombra kattintva megnézhetjük az egyes fordulók szavait.</p>
            <br>
            <br>
            <br>
            <br>
            <br>
        </div>
    </div>
</body>

</html>